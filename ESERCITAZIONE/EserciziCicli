Esercizio 2.1: Scrivere un programma TuttiPositiviPari che chiede all’utente di inserire una se-
quenza di interi (chiedendo prima quanti numeri voglia inserire) e poi, al termine dell’inserimento
dell’intera sequenza, stampa "Tutti positivi e pari" se i numeri inseriti sono tutti positivi e pari,
altrimenti stampa "NO". Risolvere questo esercizio senza usare array.



Esercizio 2.2: Scrivere un programma ContinuaFino che chiede all’utente di inserire una sequenza di
interi. Il programma continua a chiedere all’utente di inserire valori fintanto che i valori inseriti soddisfano
almeno una delle seguenti condizioni:
• è negativo e divisibile per 2
• è positivo e divisibile per 3
Al termine il programma stampa la somma di tutti i valori inseriti escluso quello ha violato le condizioni.
Risolvere questo esercizio senza usare array.



Esercizio 2.3: Scrivere un programma PositivoNegativo che chiede all’utente di inserire una sequenza
di interi terminata quando l’utente immette il valore 0 e poi stampa "OK" se la sequenza contiene un
valore positivo seguito da uno negativo, altrimenti stampa il messaggio "NO". A vostra scelta, la stampa
del messaggio "OK" può interrompere o meno l’inserimento dei valori. Risolvere questo esercizio senza
usare array.



Esercizio 2.4: Scrivere un programma MediaMultipliDiTre che chiede all’utente di inserire una se-
quenza di interi (chiedendo prima quanti numeri voglia inserire) e poi stampa la media di tutti i numeri
inseriti che siano divisibili per tre. Per esempio, se si immettono i valori 5, 8, 9, 12, 7, 6 ,1 il
risultato stampato dovrà essere 9. Risolvere questo esercizio senza usare array.



Esercizio 2.5: Scrivere un programma Ripetizioni che chiede all’utente di inserire una sequenza di
caratteri (chiedendo prima quanti caratteri voglia inserire) e li ristampa man mano che vengono inseriti.
L’intero procedimento (chiedere quanti caratteri voglia inserire, leggere i caratteri e man mano stamparli)
dovrà essere ripetuto 5 volte. Risolvere questo esercizio senza usare array.
